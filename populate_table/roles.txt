مافیای سایه - مافیای روانی - مافیای گانگستر - رییس مافیا - مافیای مذاکره کننده - مافیای تروریست - جادوگر
شهروند ساده - شهروند وفادار - پزشک - پرستار - کابوی - آدم برفی - تک تیرانداز - کشیش - تفنگدار - زره پوش - خبرنگار - بازپرس - کارآگاه - مسیح - پستچی - معشوقه
مافیای سایه
از تیم مافیا جدا شده است. به یارانش باید توی روند بازی کمک کنه و جوری رای بده که شهروندها برن بیرون و به تیم مافیا کمک کنه.

- قابلیت پوش کردن داره. یکی از بازیکن‌ها رو در شب انتخاب می‌کنه و به خدا میگه که می‌خواد این بازیکن رو پوش کنه بیرون. اگر این بازیکن بیاد توی رای نهایی ولی تعداد کافی رای نیاره که بیرون بره، با کسی که رای بالایی آورده میره بیرون. این تنها حالتی است که توی روز دو نفر میرن بیرون.
- خدا اعلام می‌کنه که نفر دوم با هل مافیا رفته بیرون.
- اگر پوش روی مافیا قرار بگیره کار نمی‌کنه.
مافیای روانی
یک کلمه‌ی ممنوعه و یک نفر رو انتخاب می‌کنه. روز بعد خدا فقط کلمه‌ی ممنوعه رو اعلام می‌کنه. اگر شخصی که انتخاب شده، اون روز از اون کلمه‌ی ممنوعه استفاده کنه می‌میره.

- حروف اضافه نمی‌تواند به عنوان کلمه‌ی ممنوعه انتخاب بشود.
مافیای گانگستر
یک تفنگ اصلی داره که می‌تونه به یک نفر خارج از تیم خودش بده تا روز بعد استفاده کنه. در حالت ایده‌آل تفنگ به شهروندی می‌رسه که تفنگ رو به یک شهروند می‌زنه و باعث کشته شدنش میشه.
رییس مافیا
مسئولیت انتخاب کشته‌ی شب بر عهده‌ی رئیس مافیاست.

- استعلام رییس مافیا برای کارآگاه، آدم‌‌برفی و کشیش منفی است.
- با تیر تک‌تیر‌انداز از بازی خارج نمیشه.
مافیای مذاکره کننده
وقتی حداقل ۲ یار مافیا از بازی خارج شده باشد با یک شهروند مذاکره می‌کنه تا به تیم مافیا بپیوندد.

- مذاکره فقط با زره‌پوش، شهروند ساده و پست‌چی قابل انجامه.
- مذاکره به جای تیر شب عمل می‌کنه و اون شب تیم مافیا کشته‌ی شب ندارن.
مافیای تروریست
وقتی که با رای خارج میشه می‌تونه یه نفر دیگه رو هم با خودش ببره. می‌تونه هم نبره و اختیاریه.

- باید شروع به شمردن کنه، ۷، ۶، ۵، ۴، ۳،‌ ۲، ۱ و بعد اسم کسی که می‌خواد بیرون ببره رو بگه. علت شمارش معکوس اینه که کابوی فرصت کنه تصمیم بگیره.
جادوگر
دو نقش دارد:‌ جادو یا خاموش کردن (لال کردن). هر شب می‌تونه یا لال کنه یا طلسم کنه. نمی‌تونه هر شب هر دو نقش رو انجام بده.

۱. نقش لال کردن
- یک نفر رو لال می‌کنه. اون فرد در روز بعد حرف نمی‌تونه بزنه و حتی به هر نحوی نمی‌تونه تایید یا عدم تایید به صحبت‌های بقیه نشون بده، ولی توی رای‌گیری برای کشته‌ی روز شرکت می‌کنه.
- می‌تونه یار های خودش رو هم لال کنه.
- اگر جادوگر نقشی رو مثل کابوی یا تفنگدار لال کنه، هنوز می‌تونه نقشش رو توی روز اجرا کنه فقط نمی‌تونه حرف بزنه.

۲. طلسم یا حدس نقش
- نقش طلسم یا حدس نقش برای این هست که کسی نتونه نقشش رو توی بازی نمایان کنه.
- یه بازیکن رو انتخاب می‌کنه و به خدا نقشش رو میگه. اگه نقش رو درست بگه، اون بازیکن کشته‌ی شب میشه و اون شب به غیر از تیر مافیا یک کشته‌ی دیگه هم خواهیم داشت.
- فرق این کشته با تمام کشته‌های دیگه این است که مسیح نمی‌تونه این کشته رو هیچ وقت به بازی برگردونه و دکتر هم نمی‌تونه نجاتش بده.
- بی‌نهایت بار می‌تونه از این ویژگی استفاده کنه اما با دومین اشتباه، خودش از بازی اخراج میشه.
- اگر جادوگر نقشش رو توی شب درست انجام بده، فردا خدا اعلام می‌کنه که کشته‌ی جادوگر داشتیم.

استثناء:
- اگر زره پوش رو حدس بزنه، زره زره پوش می‌افته و خدا به زره پوش میگه که زره‌ت افتاده و به جادوگر هم میگه که زره پوش بوده.
- اگر پزشک رو درست حدس بزه، پزشک از بازی بیرون نمیره ولی نقشش به شهروند عادی تبدیل میشه، خدا به پزشک میگه که نقشش عوض شده و دیگه نمی‌تونه کسی رو خوب کنه.
شهروند ساده
شهروند وفادار
شهرونده ساده‌ای است که قابلیت مذاکره ندارد.

- زره‌پوشی که زرهش تو روز بیفته یا دکتر و زره‌پوشی که توسط جادوگر طلسم بشن به شهروند وفادار تبدیل می‌شوند.
- کابویی که با اعلام نقش از بازی خارج شود اگر توسط مسیح برگردد،‌ تبدیل به شهروند وفادار می‌شود.
پزشک
وظیفه‌اش حدس کشته‌های هر شب تیم مافیا و خوب کردن کشته‌ی شب است.

- اگر تک تیر انداز اشتباه بزند ولی توسط پزشک نجات پیدا کند، نجات پزشک روی اشتباه تک تیر انداز کار نمی‌کند.
- نجات پزشک روی مافیایی که توسط تک تیرانداز کشته شده کار می‌کند.
پرستار
پزشک در ابتدای بازی به پرستار معرفی می‌شود ولی پزشک پرستار را نمی‌شناسد.

- در صورت مرگ پزشک، نقش پزشک توسط پرستار دنبال می‌شود.
- باقی‌مانده‌ی دفعاتی که پزشک می‌تواند خود را خوب کند به پرستار منتقل می‌شود.
کابوی
هر موقع از روز حتی بعد از رای نهایی می‌تواند یکی را با خود از بازی بیرون ببرد و خدا استعلام کسی که با کابوی از بازی بیرون رفته را به شهر می‌دهد.

- اجباری به اجرای نقش کابوی نیست.
- نقطه‌ی مقابل مافیای تروریست است.
- می‌تواند وسط روز هم نقشش را بازی کند و بگوید من کابوی هستم و می‌خواهم فلانی را با خود ببرم.
- اگر زره‌پوش را انتخاب کند، زره‌پوش هیچ جا نمیره ولی زره‌ش میفته.
- اگر مافیای تروریست رو با خودش  ببره، مافیای تروریست دیگه نمی‌تونه کسی رو با خودش ببره.
- اگر تروریست شروع به شمارش معکوس کنه تا یک نفر رو اعلام کنه که بیرون ببره، کابوی تا قبل از اعلام اسم توسط تروریست می‌تونه داوطلبانه بلند شه و اصطلاحا خودش رو فدای شهر کنه.
- کسی که با کابوی بیرون میره نمی‌تونه نقشش (تفنگ/ترور/کشیش) رو انجام بده.
آدم برفی
شبیه کارآگاه است (کارآگاه یک روزه). گلوله را به هر کسی که بزند می‌تواند استعلامش را از خدا دریافت کند (مافیا یا شهروند). نفری که گلوله بهش برخورد کرده، شب بعد گلوله برفی دارد و می‌تواند ازش استفاده کند.

- اگر گلوله به رییس مافیا برخورد کند، استعلامش منفی است.
- اگر گلوله به یارهای دیگر مافیا برخورد کند، استعلام مثبت و گلوله ذوب می‌شود (به مافیا گفته نمی‌شود که گلوله به او برخورد کرده).
تک تیرانداز
در شب در صورتی که مافیا را بزند، مافیا از بازی خارج می‌شود (البته به شرطی که پزشک آن مافیا را خوب نکرده باشد که در آن صورت کسی بیرون نمی‌رود). در صورتی که هر از نقش‌های شهروندی را بزند خودش از بازی بیرون می‌رود. در این حالت از دست دکتر هم کاری بر نمی‌آید.

- اگر رئیس مافیا را هدف قرار دهد هیچ کسی بیرون نمی‌رود.
کشیش
نقطه‌ی مقابل جادوگر

نقش شب:
یا می‌تواند لال بودن یک نفر رو خنثی کند یا نقش جادوگر را حدس بزند و از خدا بپرسد. فقط دو بار اجازه‌ی این کار را دارد. اگر درست حدس بزند و جادوگر را درست تشخیص بدهد، جادوگر از شب بعد قابلیتش را از دست می‌دهد.

- اگر ۲ بار اشتباه حدس بزند، از بازی خارج نمی‌شود اما درگیر نمی‌تواند لال بودن افراد را خنثی کند.

نقش روز:
اگر فقط با رای دست خارج شود (نه با تیر کابوی یا تیر تفنگ یا با مافیای تروریست)، می‌تواند یک استعلام واضح بگیرد. خدا جلوی کل شهر استعلام مافیا یا شهروند بودن آن یک نفر را اعلام می‌کند. استعلام رییس مافیا همچنان منفی است.

هر شب بین این دو نقش باید یکی را انتخاب کند و نمی‌تواند هر دو را داشته باشد.
تفنگدار
شب تفنگش را به یک بازیکن می‌دهد، به خدا میگه تفنگی که داره میده مشقی است یا اصلی. خدا تفنگ رو به بازیکن انتخاب شده می‌دهد اما نمی‌گوید که اصلی است یا مشقی.

- بازیکن مختار است که از تفنگش استفاده کند و فقط همان روز می‌تواند از تفنگش استفاده کند. اگر کسی را بزند و تفنگ اصلی باشه، خدا استعلام کسی که تیر خورده را به شهر نمی‌دهد.
- هر لحظه از بازی تا قبل از رای گیری تفنگ قابل استفاده است.
- کسی که با تیر تفنگدار بیرون برود، نمی‌تواند نقشش (کابوی/ترور/کشیش) را انجام دهد.
زره پوش
در مقابل تیر مافیا بی‌نهایت بار در شب مصونیت دارد. در روز اگر قرار باشد که از بازی خارج شود (رای/تیر/کابوی)، بیرون نمی‌رود ولی زرهش می‌افتد و تبدیل به شهروند وفادار می‌شود.
خبرنگار
بعد از انجام مذاکره توسط مافیای مذاکره کننده، هر شب می‌تواند استعلام یک نفر را بگیرد که آیا با او مذاکره شده یا خیر.
بازپرس
هر شب می‌تواند استعلام مافیای سایه را بگیرد.
کارآگاه
هر شب می‌تواند استعلام مافیاهای بازی را بگیرد.

- استعلام رییس مافیا منفی است.
مسیح
می‌تواند یک نفر که از بازی خارج شده برگرداند.

- همه را می‌تواند برگرداند به غیر از کسانی که توسط جادوگر طلسم شدن.
پستچی
هر شب می‌تواند به خدا یک پیام بدهد و خدا آن پیام را به بازیکن مد نظر پستچی می‌فرستد. اسمی در آن پیام نیست. روز بعد می‌تواند به نحوی به پیام اشاره کند تا بازیکن مد نظر او را به عنوان شهروند بشناسد.

- می‌تواند نقشش را انجام دهد یا ندهد. اجباری در فرستادن پیام نیست.
- می‌تواند پیام را به هر بازیکنی (شهروند یا مافیا) بدهد.
- می‌تواند از پیامش استفاده کند یا نکند، به خودش بستگی دارد.
- پستچی قابل مذاکره است، پس باید حواسش باشد که پیامش به مافیا نرود.
- وقتی مذاکره شود، می‌تواند تصمیم بگیرد که مذاکره انجام شود یا نه. اگر تصمیم گرفت که مذاکره انجام نشود، آن شب کشته می‌شود.
معشوقه
شب اول بازی یکی از نقش‌های شهروندی به جز زره‌پوش را انتخاب می‌کند (نقش را انتخاب می‌کند نه بازیکن). در صورت بیرون رفتن آن نقش به هر دلیلی (روز یا شب)، معشوقه هم از بازی خارج می‌شود.

- خارج شدن معشوقه دو طرفه است.
- در صورت برگرداندن به بازی، نقش معشوقه‌اش را دنبال می‌کند.
